<html>
<head><style>body{color:green;font-family:Comic Sans MS;background:orange;}</style></head>
<body>
<header><a href=sr.html>Xiaomi Redmi Note 8 Pro</a></header>
<h1 align="center">Xiaomi</h1><img src="logo.png"><br>
<div>Xiaomi (англ. Xiaomi Inc., [ɕjǎu.mì], кит. 小米科技, пін. Xiǎomĭ Kējì, «сяомі́ кецзі») — китайська компанія, заснована Леєм Цзюнем у 2010 році. Спеціалізується на <br>виробництві електронної техніки, в першу чергу смартфонів та інших «розумних пристроїв». У 3-му кварталі 2014 року Xiaomi, за даними дослідника ринку IHS iSuppli, <br>вперше у своїй історії вийшла на третє місце в світі з продажу смартфонів (після Samsung і Apple).Транскрипція назви — Сяомі́, або Шяомі (小米, «чумиза»).<br></div>
<br>
<br>
<div>Історія створення<br>
Перша зустріч засновників Xiaomi відбулася 14 січня 2010 року. Офіційною датою заснування корпорації вважається 6 квітня 2010 року. 16 серпня 2010 року Xiaomi офіційно <br>запустила першу MIUI-прошивку, що базується на ОС Android.<br>
<br>
Перший смартфон Mi1 був анонсований у серпні 2011 року. Він постачався із вбудованою прошивкою MIUI, заснованою на Android, яка суміщає фірмові стилі Samsung <br>TouchWiz та Apple iOS. Також існувала версія пристрою з чистим Android.<br>
<br>
У серпні 2012 року Xiaomi анонсувала смартфон Mi2. В ньому був процесор Qualcomm Snapdragon S4 Pro APQ8064, 1.5 GHz чотирьохядерний чип Krait з 2 ГБ ОЗП і <br>графічний процесор Adreno 320. З 2010 до 2012 компанія не заробляла грошей на смартфонах, продаючи їх практично за собівартістю.<br>
<br>
24 вересня 2013 компанія оголосила про продаж понад 10 мільйонів пристроїв Mi2 протягом 11 місяців. Деякі пристрої Xiaomi виробляються на заводах Foxconn, де <br>виробляються Apple iPhone та iPad.<br>
<br>
5 вересня 2013 р. головний виконавчий директор Лей Цзюнь оголосив про плани запуску 3D-телевізора під управлінням ОС Android із діагоналлю 47 дюймів, який збиратиметься на заводі корпорації Wistron на Тайвані.<br> Також у вересні 2013 Xiaomi анонсувала смартфон Mi3 на процесорі Snapdragon 800 (MSM8974AB) і версію на чипсеті NVIDIA's Tegra 4. 25 вересня 2013 Xiaomi оголосила про плани відкриття першого флагманського <br>магазина в Пекіні. У жовтні 2013 Xiaomi стала п'ятим мобільним брендом у Китаї.<br>
<br>
Символ Xiaomi — заєць у шапці-вуханці із червоною зірочкою і з червоною піонерською хустиною на шиї.<br>
<br>
В 2014 році Xiaomi вперше повідомила про міжнародну експансію у зв'язку з відкриттям першого магазину у Сінгапурі. У найближчих планах компанії — вихід на ринки Малайзії та Індії. 17 березня 2014 був анонсований<br> RedMi Note (також відомий як HongMi Note). RedMi Note оснащений 5,5-дюймовим HD IPS дисплеєм з технологією OGS і восьмиядерним процесором від MediaTek.<br>
<br>
У квітні 2014 компанією було оголошено про початок експансії на міжнародні ринки 10 країн. Відповідальним за це був призначений один із колишніх співробітників Google Хьюго Барра.<br>
<br>
У листопаді 2014 глава Xiaomi заявив про план стати компанією № 1 на ринку смартфонів.<br>
<br>
Діяльність<br>
Діяльність компанії розпочалася із розробки Android-прошивки MIUI.<br>
<br>
2011 був випущений свій власний телефон — перший пристрій з початково передвстановленим MIUI, конкурентоспроможними технічними характеристиками і невисокою ціною.<br>
<br>
2012 випущений другий смартфон, з кращими характеристиками, а також вийшла поліпшена версія Mi-One Plus.<br>
<br>
Xiaomi Mi 3 був представлений у вересні 2013 року. Також був представлений перший телевізор цієї компанії Xiaomi MiTV.<br>

За результатами першого кварталу 2014 року, компанія посіла 3 місце за обсягом продажів смартфонів на ринку Китаю (11 %), обігнавши Apple (10 %). У світі компанія займає 6 позицію (3,8 %), проте показує стійку <br>тенденцію зростання.<br>
<br>
15 травня 2014 Цзюнь на прес-конференції представив 2 продукти — планшет MiPad і 4К-сиквел телевізора MiTV 2.<br>
<br>
22 липня 2014 в ході проведення щорічної конференції, компанія анонсувала наступне покоління смартфонів під назвою Xiaomi Mi4, а також анонсувала вихід шостої версії прошивки на базі ОС Android — MIUI. У ході <br>конференції був представлений перший «розумний браслет» MiBand.<br>
<br>
У 3-му кварталі 2014 року Xiaomi, за даними IHS iSuppli, вперше у своїй історії вийшла на третє місце в світі з продажу смартфонів. 2015 Xiaomi випустила першу власну екшн-камеру Yi, яка позиціонується як конкурент <br>GoPro.<br>
<br>
У березні 2016 року був представлений перший «розумний» велосипед компанії: Xiaomi QiCycle R1.<br>
<br>
2018 року презентували будинок для марсіанських астронавтів, який отримав назву Mars Case і побудований на принципі переробки.<br>
<br>
У серпні 2018 продемонстрували телефон із кнопками та штучним інтелектом за $29. Завдяки ШІ апарат може перекладати в режимі реального часу. Кількість запрограмованих мов — 17. Розробники збирали кошти на Qin1 <br>та Qin1s на власному краудфандинговому майданчику Xiaomi Youpin. Загалом вони отримали 1,7 млн $. Ця сума у декілька разів перевищує встановлений поріг.<br>
<br>
В червні 2019 вийшов Xiaomi Mi 9T, що мав 48-мегапіксельну камеру.<br>
<br>
У вересні 2019 року компанія Xiaomi представила зарядний пристрій Mi Charge Turbo потужністю 30 Вт, що використовує нову технологію бездротового заряджання та позиціонується як «найшвидший бездротовий зарядний <br>пристрій на ринку».<br>
<br>
Згодом компанія анонсувала випуск нової лінійки телевізорів з діагоналлю 43, 55 та 64 дюйми. Вона має складатись з шести моделей.<br>
<br>
У вересні 2019 було презентовано смартфон Mi Mix Alpha, який має екран з обох боків корпусу. Екран займає майже 90 % всієї повернхі телефону. Пристрій має суцільний екран зі зміцненим металевим каркасом, <br>керамікою та склом. Єдину кнопку (розблокування) розташовано на верхній грані, фізичних кнопок смартфон немає.<br>
<br>
6 листопада з'явився телефон Xiaomi Mi note 10 з камерою на 108 МП, це рекордний показник для смартфонів.<br>
<br>
Цікаві факти<br>
Мільярдера Лея Цзюня, співзасновника компанії, що займає нині позицію CEO. Йому належить більше 30 % акцій Xiaomi Tech.<br>
На честь десятиліття компанії, в січні 2020 року, генеральний директор Лей Цзюнь розповів історію виникнення назви компанії. Першими запропонованими варіантами були Red Star, Xuande, Qianqi, Antong, Lingxi тощо, <br>але всі вони були відкинуті — через існування таких або подібних назв на ринку, або через свою неблагозвучність. За словами топменеджера, закінчення mi в назві має символічний характер: ця частка є скороченням від <br>мобільний інтернет» (mobile internet) та від назви фільму «Місія нездійсненна» (англ. Mission: Impossible). Перша абревіатура відображає сферу діяльності, на яку планувалося зробити основний упор, а друга — символ <br>розуміння компанії, що їм доведеться докласти багато зусиль у боротьбі з конкурентами-лідерами ринку.<br>
2012 року Xiaomi Tech мала нульову прибутковість свого мобільного бізнесу, тобто смартфони продавалися за собівартістю. Надалі планувалося заробляти на сервісах, які інтегровані в оболонку. Інвестори вітали прийняту <br>модель розвитку компанії. У 2013 році щомісячні доходи мобільного підрозділу збільшилися до ¥20 млн (або $3,27 млн), що становить менше 1 % від загальних доходів компанії.<br>
Для зменшення операційних витрат компанія рекламує свою продукцію через мікроблоги, соціальні мережі і зустрічі захоплених однодумців. Проте в 2013 році відкрилися два власних магазини в Пекіні, де можна <br>придбати продукцію компанії.<br>
Вироблені компанією телефони користуються в Китаї настільки великою популярністю, що стали жертвами китайських виробників підробок. Продажі своїх смартфонів, які компанія здійснює зі свого сайту, тривають всього <br>кілька хвилин. Обсяги продажів на рідному ринку також вражають[36]. Xiaomi заявляє про 20 мільйонів своїх шанувальників, які щодня скачують до 5 мільйонів додатків з онлайн-магазину компанії.<br>
За деякими оцінками, вартість компанії на 2012 рік становила близько 4 млрд доларів. До середини 2013 року вартість компанії збільшилася до 10 млрд доларів.<br>
У команді Xiaomi Tech у 2013—2017 рр. працював колишній значимий співробітник Google Г'юґо Барра (Hugo Barra), що займав пост віце-президента і допомагав налагоджувати вихід на закордонні ринки.<br>
Одним з акціонерів компанії є російський венчурний фонд Digital Sky Technologies.<br>
Інженери компанії вносять виправлення і поліпшення у програмну оболонку MIUI практично щотижня.<br>
Як правильно вимовляється китайська назва компанії, ви можете почути з вуст колишнього віце-президента Xiaomi Г'юґо Барри.<br>
2018 року Україна стала першою європейською країною, де компанія зайняла перше місце за продажами телефонів.<br></div>
















</body>
</html>